---
layout: project
title:  "Liceo Volta"
categories:
- project
img: volta.png
thumb: thumb02.jpg
tagged: scuola20, robotica
website: http://www.liceovolta.org/
---

#### Il Liceo 'A. Volta' di Colle di Val d'Elsa

Il Liceo 'Alessandro Volta'  Colle di Val d'Elsa, nato nel 1960,  è il fiore all’occhiello del territorio:  ha una percentuale bassissima di abbandono scolastico, un'alta percentuale di studenti ammessi alle facoltà universitarie a numero chiuso, ed è una scuola dove gli insegnanti sono costantemente impegnati in una didattica che vuole essere innovativa e all'avanguardia, pur ispirandosi alla tradizione. Il Liceo ha tre indirizzi: scientifico (con potenziamento lingua inglese), classico e sportivo.Tutti gli indirizzi hanno lo scopo prioritario di sviluppare negli allievi una capacità di apprendimento dei contenuti in modo critico, finalizzato al raggiungimento di una maturità indispensabile per affrontare le future scelte d'indirizzo (professionale o di studio).


**Profilo**

Il Liceo 'A. Volta'  si contraddistingue per una didattica incentrata sull'innovazione tecnologica e digitale che coinvolge gli studenti nella creazione di progetti grafici in 2d, modellazione 3d (costruzioni ed elementi d'arredo e design), siti web, video, app, macchine matematiche, algoritmi con scratch,  mini robot programmati, ma anche (e soprattutto) gare matematiche, giochi di problem solving nonché progettualità riconosciute nell'ambito della ricerca e lo studio delle fonti storiche.

#### Attività proposte

Il Liceo 'A. Volta' di Colle di Val d'Elsa presenterà una serie di lavori in digitale realizzati durante le attività curricolari delle discipline di studi (matematica, fisica, disegno e storia dell'arte, insegnamento religione cattolica): disegno 2d, modellazione 3d (costruzioni ed elementi d'arredo), video in digitale, app sulla storia del territorio, macchine matematiche, algoritmi con scratch,  mini robot programmati.