---
layout: project_udoo
title:  "UDOO"
categories:
- project
img: UDOO.png
thumb: thumb02.jpg
tagged: open-hardware, arduino, linux, udoo
website: http://udoo.org
---

#### UDOO

L’avete sentito da tutte le parti: il PC così come lo conosciamo oggi è condannato. Stiamo vivendo nell’Era Post PC, in cui le vendite del Mac declinano e ogni grosso player strizza
l’occhio all’Open Source. E ciononostante non vediamo queste gigantesche fabbriche di idee proporre nuovi rivoluzionari concept per risolvere l’enigma. Che cosa rivoluzionerà il mondo dei Personal Computer?

Ma oggi siamo di ritorno dal futuro, e l’abbiamo visto. Si chiama [UDOO X86](http://bit.ly/FabLabToscana) ed ecco perché siamo rimasti così intrigati.

UDOO X86 non è un comune PC: manca il case e la ventola. Troppo sottile, troppo piccolo per un PC. Non è nemmeno uno smartphone e, indovina? Neanche un wearable.

Ma allora che cos’è?

UDOO X86 è molte cose.

<p class="lead">
Vieni a scoprire la nuova UDOO x86 allo stand UDOO tutto Sabato 4 Giugno!
</p>


Prima di tutto **UDOO X86 è un impressionante rimpiazzo per il tuo PC a un prezzo stracciato​**. Quello di cui stiamo parlando è una piattaforma Intel, con processori Intel Quad
Core pensati per il mondo PC. E’ la scheda per Maker più potente del mondo, 10 volte più veloce di Raspberry Pi 3. Questo mostra fa girare fino a 3 schermi in 4K contemporaneamente, e può far girare Windows (persino Windows 10), Linux e anche Android. Ci sono tre modelli su Kickstarter, chiamati Basic, Advanced e Ultra, e la potenza varia da 2 GHz / 2 GB di RAM per UDOO X86 Basic, disponibile a $89, fino ad arrivare a UDOO X86 Ultra, con 2.56 GHz e 8 GB di RAM, disponibile per $209. In pratica ha performance comparabili con molti netbook sul mercato a un terzo del prezzo (se non un quinto). Attacca un modulo Wi­Fi esterno (incluso in molti reward) e sei pronto per guardare film in streaming da Netflix. Attacca un joypad e gioca a migliaia di giochi a cui già giochi sul tuo PC in multiplayer online. Attacca una tastiera e un mouse e avrai una workstation professionale che non ti lascerà mai a piedi.

In secondo luogo **UDOO X86 è un Arduino 101 a tutti gli effetti**.​ Ha lo stesso pinout layout di Arduino 101, in altre parole è compatibile al 100% con qualsiasi shield, sensore o attuatore costruito per funzionare con Arduino UNO e 101. Può persino far girare l’Arduino IDE direttamente dal processore interno. Ehi, aspetta: non è come un Arduino 101. UDOO X86 è un Arduino 101, solo che si chiama UDOO X86. Bluetooth Low Energy, accelerometro a 6 assi e magnetometro a 6 assi sono inclusi.

Infine ­ e qui sta il futuro ­ UDOO X86 è qualsiasi cosa tu ci faccia. Ecco perché la compagnia si chiama UDOO e si pronuncia “you do”. 

<p class="lead">Finora i maker hanno costruito Lunar Rover, hackerato auto elettriche e creato robot e stampanti 3D con UDOO. Chissà cosa faranno le persone con UDOO. Solo il tempo e l’immaginazione potranno dirlo.</p>

UDOO X86 ha raggiunto sinora 700 mila dollari su Kickstarter rispetto a un obiettivo prefissato di 100 mila dollari. Il prodotto è il terzo della linea UDOO, che ha raccolto fin qui oltre 1,5 milioni attraverso tre campagne su Kickstarter. Il prodotto è interamente made in Italy, fatto da due compagnie Italiane: SECO, un produttore di tecnologia embedded con oltre 35 anni di esperienza, e AIDILAB, un laboratorio di Interaction Design.
