---
layout: project
title:  "Polo Fermi - Giorgi Lucca"
categories:
- project
img: fermigiorgi.png
thumb: thumb02.jpg
tagged: scuola20, robotica
website: http://www.istitutofermi.it
---


#### Polo Fermi-Giorgi Lucca
Il Polo Fermi-Giorgi è un Istituto di istruzione secondaria superiore statale che congloba Istituto Tecnico (informatico, meccanico e meccatronico, elettronico, elettrotecnico), Liceo delle Scienze Applicate, Liceo Sportivo (attivo dall’ a.s. 2015/16) e Istituto Professionale (meccanico, elettrico e odontotecnico).

La scuola ha circa 1.800 studenti e collabora fattivamente con molte aziende del territorio sia per esperienze di alternanza scuola / lavoro che per la realizzazione di vari progetti tecnologici innovativi.

Da anni nella scuola è attiva un’esperienza didattica di robotica educativa nell’ambito della quale è inclusa una fattiva collaborazione con l'istituto comprensivo LUCCA 2, e con la Rete di Robotica che raccoglie molte scuole medie ed elementari del comune di Lucca e di quelli limitrofi. La robotica non costituisce una materia a se stante ma è un'attività trasversale, volta a stimolare gli studenti ad apprendere progettando e costruendo.

**Profilo**

Nel presente anno scolastico il gruppo di robotica dell'Istituto Fermi ha portato avanti diverse attività che prevedono l’applicazione pratica delle materie di studio. In particolare, tra i lavori più significativi possiamo citare il progetto 1, 2, ...3D, in collaborazione con diverse aziende ed enti di ricerca del territorio (FABLAB TOSCANA – OPEN DESIGN, FASTENICA S.R.L, RAMEL SNC, CAM, ZEFIRO RICERCA E INNOVAZIONE SRL, GAMBINI SPA, ISITUTO COMPRENSIVO LUCCA 2). All'nterno del progetto, la collaborazione con il FabLab Toscana ha portato un gruppo di allievi a costruire una stampante 3D opensource, la Hackerbot (http://reprap.org/wiki/HackerBot).
Grazie alla collaborazione con il FabLab Toscana, alunni e docenti hanno imparato il corretto utilizzo della Stampante 3D che è stata utilizzata per la realizzazione di numerosi progetti di robotica educativa basati sulla scheda di sviluppo Arduino. Tra questi, particolare interesse ha avuto l'automatizzazione di un apparato protesico open source stampato in 3D (E-nable hand - http://enablingthefuture.org/) che gli studenti del Fermi hanno realizzato col sostegno di Fastenica, spin-off della Scuola Superiore S.Anna di Pisa.

I ragazzi hanno esposto le loro attività e progetti a numerose manifestazioni (LUBEC, Festival della Didattica Digitale, Bimbi in Fiera, Agorà della Scienza, etc.). All'interno del Festival del Volontariato hanno realizzato un workshop simile a quello che si intende realizzare al WAO


#### Attivita proposte

**Stand:**

Stampante 3D.

Progetti di robotica basati su stampa 3D e Arduino

Esempi di automazione e robotica basati su LEGO Mindstorm

**Workshop:**

Il workshop, destinato a studenti della secondaria, ha una durata preferibilmente di 60 minuti e può coinvolgere gruppi di 15 ragazzi, ragruppati in 3 gruppi da 5, ciascuno dei quali verrà guidato al montaggio di protesi di arto stampata in 3D del progetto e-nable hand (http://enablingthefuture.org/)."